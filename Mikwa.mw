Nga mvelele ya Tshivenda vhana vha tea u pfumbudzwa kha maitele a thompho vha tshi kha divha vhatuku. U thompha u hu vha nga hu sumbedza kha vhathu vha hulwane na vhathu vhothe nga u angaredza. Izwi zwi ita uri vhana vha divhe milayo yo teaho musi vha tshi khou aluwa. Ndayo ithoma mutani. Izwi zwi tutuwedzwa nga ndila ine vhathu vhahulwane vha gudisa ngayo vhana vhavho. Nwana ane a aluwa mutani wa mulayo u dovha a sumbedza thompho na kha vhanwe vhathu nnda.   
 
Vhana vha guda u losha na manwe maitele a sumbedzaho thompho musi vha tshe vhatuku. Musi nwana a tshi amba na muthu muhulwane uya nga mvelele ya tshivenda u fanela u khotha arali e musidzana ngeno mutukana a tshi fhanela u ya fhasi lu sumbedzaho thonipho

Hu dovha ha vha na ndila ine vhana vha sumbedza ngayo thonipho musi vha tshi vhidzwa nga vhathu vhahulwane.

Nwana wa musidzana musi a tshi vhidzwa nga muthu muhulwane a tshi aravha uri aa! ngeno nwana wa mutukana ari ndaa!. Na ngei ngomani dza Tshivenda vhana vha a gudiswa u thonifha vhahulwane vhavho. Hu a vha na milayo ine ya vha yo livhiswa kha uri mutuku a di dzula a tshi thonifha muhulwane na vhanwe vhathu ngau angaredza.
