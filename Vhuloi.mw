Muloi nga Tshivenda ndi muthu ane a enda a tshi lowa vhanwe vhathu vhusiku vho lala vha sa zwi pfi. Huna vhuloi ha u tou bebelwa ha vha na vhuloi ha u rengwa. Hau bebelwa ndi vhula hune hapfi o vhu wana kha vhabebi vhawe kanzhisa hu tou pfi o vhu wana kha mme awe. Vhaloi vhanzhi hupfi ndi vhasadzi. Munna a ne a lowa hupfi ndi tshivhimbili. 

Muvhuso wa zwino a u tsha tenda zwa vhuloi. Ane a pomoka munwe uri ndi muloi u a fariwa a sengisiwa. Kale vhaloi vho vha vha tshi pandelwa shangoni kana vha tshi vhulaiwa. Huno nga Mbilwi ha-Mphaphuli tshinwe tshifhinga vho vha vha tshi vhulaha muloi nga u mu vhofha milenzhe na zwanda vha mu posa tivhani la Mavhuvhi.Tivha ili li kha mulambo wa Mutshindudi.

Arali nwana a tshi do vha muloi hupfi u vhonalisa hani? Musi mutani wa u loiwa hu tshi vha na nwana, nwana uyu u a lingwa arali a tshido vha muloi. Nwana u lingwa nga u poswa kha luvhondo lwa tshitanga kana a poswa ntha ha thanga. Arali nwana uyo a nambatela zwi amba uri u do lowa, huno a wa zwi vha zwi tshi amba uri nwana onoyo zwa Vhuloi a nga si zwi kone. Vhuloi uhu ndi ha mbebo.

Malwadze manzhi ano livhanyiswa na vhuloi ndi haya: tshipfula, tshipengo, u shaya mbebo na manwe vho ane a nga sa tshiliso na u tatshilelwa na manwe vho.
