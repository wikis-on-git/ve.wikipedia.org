Tsha u thoma, hu na u di kumedzela kha ndayotheo ya pfanelo dza vhuthu. Ndayotheo ya pfanelo dza vhuthu, sa tsumbo, ndi u vha na pfanelo ya u thonifhiwa, ya vhutshilo, u vhofholowa kha vhupuli, u vhofholowa kha zwa vhurereli, u vhofholowa kha zwa lutendo, u vhofholowa kha zwa vhukonani na zwinwe. Inwe na inwe ya dzipfanelo dza vhuthu idzi i a talutshedzwa u itela u kona u ita a tsheo yauri zwavhudi-vhudi i amba mini: pfanelo ya u vhofholowa kha vhupuli ndi pfanelo ine i nga si vhetshelwe mukano. 

Hone ni ri mini nga pfanelo ya u dibula? Tsumbo yo doweleaho kha u vhea mukano afha ndi yauri ri nga si tendele vhathu u huwelela ‘mulilo’ ngomu thiyetha yo dalaho ngeno hu si na mulilo. U ita ngauralo zwi do vhanga ndado nahone vhathu vha do vhaisala musi vha tshi lingedza u bva. Hone-ha, vha-dzia-mbofholowo (maliberali) vha kudana na u vhea mukano (kanula) kha mbofholowo ya u dibula, ngauri i anzela u shumiswa nga mivhuso u tsikeledza vhathu na dzikhumbulo dzi fhambanaho na zwine muvhuso wa toda vhathu vha tshi tenda khazwo kana u zwi amba.
