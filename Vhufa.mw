'''Muri muhulu (Big tree)'''
Muri uyu u no vhidzwa upfi “big tree” ndi munwe wa miri mihulwanesa Afrika
wa dovha wa vha wa vhuraru lifhasini lothe nga vhuphara nga u hula hawo. Musi 
u tshi kalwa muelo wao u vha mithara dza fuina thanu ngeno hu na khumbulelo ya
uri vhukale hawo ndi vhukati ha minwaha ya zwigidi zwiraru na madana mitanu 
na zwigidi zwitanu. Miri ya mibaobab yo fhambana na minwe miri, Ngauri 
matanda ayo ha ngo khwatha, miri iyi i dovha hafhu ya nga ndi raba. Mibaobab ndi 
minwe ya miri ire na maanda a uri i dovhe i aluwe arali yo tshinyadzwa nga 
dzindou na dzinwe phukha.

'''Zwifhoni zwa Thathe'''
Venda ndi shango la madaka na mademe mahulu. Afha Thathe ndi hone-hone 
tshivhindini tsha lunako tsha shango ili la Vhavenda. Madaka aya madala a wanala
ndilani ya R523 vhukati ha Thohoyandou na Nzhelele. Dakani ili hu wanala fhethu
hu no limwa tie, fhethu ha zwifho, Mahovhohovho a Phiphidi, damu la Mukumbani
khathihi na dzivha Fundudzi.Miri iyi mihulu ino wanala afha Thathe i vhonala yo
khwatha.
Vhaambi vhari afha zwifhoni,a hu tendelwi uri hu tshimbile muthu munwe na 
munwe a si wa hanengei zwifhoni. Hu tendiwa uri afha fhethu hu dzhena 
vhathu vha ha Thathe fhedzi vhunga hu hone hune vha vhulunga hone mahosi 
avho. Hupfi vho Nethathe vho vha vhe khosi ya ndeme vhukuma nahone vha 
tshi lovha muya wavho wo mbo di shavhela kha ndau tshena ine ya tshimbila
tshimbila afha dakani ili i tshi linda vhulalo ha khosi iyi.

'''Mudi wa Dzata'''

Dzata ndi mudi we Dimbanyika khosi ya Vhavenda a di fhatela wone musi 
vha tshi da u dzula kha shango ili la Venda. Afha ho vha ho fhatwa nga 
matombo ano pfi mbaba. A ya matombo ha wanali kha lino la Afurika 
Tshipembe. Aya matombo ndi one o itaho mudi wa Dzata uri u fhambane na
minwe midi yeya vha i tshi wanala kha lino.

Nga tshifhinga tsha khosi Thohoyandou,o do ruma vhathu uri vhayo hwala 
matombo ngei Vhukalanga.Mutsheto uyu wo vha wo fhatwa u fana na
Dzata ha ngei [[Zimbagwe]].Na namusi hu tshe ho sala mashubi a u sumbedza
nzulele ya musanda uyu.  

Namusi uyu musanda wa kale wa Vhavenda kana Dzata hu khou bveledzwa 
nahone arali vha tshi toda u hu dalela vha nga fara ndila ya R523 ire vhukati ha
Thohoyandou na Makhado.

'''Thulamela'''
Vhupo ha Thulamela vhu wanala Phafuri musi ri tshi livha ngei Kruger National 
Park kha lino.Hu dovha ha vha ho dzulelaho devhula ha lino tsini na mukano wa 
Zimbagwe na [[Mozambikwi]]. Hu dovha  ha vha na mulambo wa Luvuvhu u elelaho
u tshi dzhenela kha mulambo wa Limpopo. Mulambo uyu wa Limpopo wone u vha 
wone u kanukanaho [[Afurika Tshipembe]] na [[Zimbagwe]] hune wone wa elela u thi
dzhena Indian ocean kilomithara dza madana mavhili devhula ha Maputo.
Vhanwe vha vhatodulusi vha zwithu zwa divhazwakale vha amba uri vha tshi dalela
afha Thulamela vho wana ho nwala ipfi li no amba uri “mbebo” la [[TshiVenda]]. 
Uya nga vho Sidney Miller vhane vha vha munwe wa mutodulusi, vho wana 
malungu a musuku, darata ya musuku, na khali i sumbedzaho uri ho vha hu tshi 
fhiselwa hone musuku daledaleni la henefha tsini. Ho vha hu na munwalo kha
luvhondo u sumbedza C14 wo nwalwaho nga nwaha wa 1240 AD u swikela
1630 AD. 
 
Vhanwe vhari henefha Thulamela, ho vha hu tshi nokiswa uyu musuku minwahani 
ya 1300 AD devhula ha Kruger National park.

Vho Sidney Miller vho kona u fhatulula mbondo dze vha dzi wana dzo wa tsini 
na vhida le vha li wana lo vulea. Naho hu na vhunwe vhupo ho fhatwaho, Thulamela
ndi vhupo ha u thoma u fhatululwa hu tshi shumiswa zwithu zwa vhukuma-kuma
zwa henefha. Uya nga vha bodo ya dziphakha vha ri vha na mihumbulo wa
uri vha bveledzise fhethu afha.  
'''Tombo la u fema/Tswime''' 
 Tombo ili la u fema li wanala Nzhelele hanefha Limpopo. Afha Siloam kaleni madi
a hone o vha a tshi fhisa. Zwa zwino vhathu vha a di ya vha tamba na ho a si tsha
fhisa u fana na kaleni. Afha fhethu ndi tsini na thavha ya tswime. Arali wa nga posa 
tshithu afho tsini na tombo li vhonala u nga li khou fema.

'''Nandoni ya Tshimbupfe'''
Tshimbupfe ndi  vhupo hu no wanala kha la Vuwani. Afha hu na fhethu he ha vha
hu tshi fulwa hone tsimbi. Uya nga divhazwakale ya afha fhethu hu pfi ho vha
hu tshi vhaswa nando khulu ya mulilo uri hu fhiswe idzi tsimbi. Zwithu izwi zwo
thoma minwahani ya 1250 AD.

 '''Mapungubwe'''

Mapungubwe hu dzhiwa u musanda wo hangwiwaho. Uya nga vhadivhi vha divhazwakale vhanwe vhavho vha amba uri Mapungubwe ho tumbulwa vhukati ha minwaha ya 1000 na 1300 AD tsini na mulambo wa  Limpopo na wa Shashe tsini na mukano wa namusi wa lino la Afrika Tshipembe, Botswana na Zimbabwe. Hu pfala 
upfi ho vha hu tshi vhonala midi mivhili yo dzula tsini na govha hune ndi hone hune 
vhathu vha sumba hone musi vha tshi amba nga vhubvo Mapungubwe na vhadzulapo vhaho.

 Nga duvha la vhutanu na vhuraru la nwedzi wa Lambamai vha gurannda ya 
“Illustrated London News vho vhiga uri ho tumbulwa vhida li sa divhea vhubvo 
halo kha vhupo ha Transvaal la kale. Hu pfi vhida ilo lo vha lo fhomwa nga musuku nahone lo wanala tsini na tombo fhethu ho itaho daka. Izwi wo vha mishumo wo tumbulwaho nga mutodulusi wa zwithu khathihi na u thoma ha thandela bulasini ya Greefswald. 

Vhanwe vhadivhi vha amba uri Mapungubwe ndi fhethu he ha vha hu na mavhida 
mararu a musanda nahone ndi hone tshivhindini tsha vhadzulapo. Hu khou pfi ho 
vha ho fhatwa nga mitsheto ya matombo nahone midi ya hone yo vha yo dzula yo thalangana. Uya nga vhadivha avha, khosi na maswole kana mmbi vho vha vha 
tshi dzula ntha ha thavha nahone vho vha vha tshi tikedzwa nga vhathu zwavho 
vhe vhone vha vha vha tshi dzula milenzheni ya thavha.
U tumbulwa ha Greefswald hu fana na u tumbulwa ho vha ho hone nga tshifhinga
tsha “Iron Age”. Vhupo uvhu ha Mapungubwe ho tiwa sa tshiga tsha lushaka nga
nwaha wa gidi da tahe fumalo hune namusi ho no vha vhupo ha vhufa ha lifhasi lothe
nga vhuphara.
